Omnium Sanctorum. 1 6 1

Perennis o Sol patriae,
JeSU‚ tibi sit gloria,

Cum Patre, cumque Spiritu,
In sempiterna secula.

——ffl

Nov. Ι.

ΙΝ FESTO OMNIUM SANCTORUM.

AD PRIMAS ET· SECUNDAS VESPERAS.

Coelo quos eadem gloria consecrat,

Terris vos eadem concelebrat dies:

Laeti vestra simul praemia pangimus,
Duris parta laboribus.

Jam vos pascit Amor, nudaque Veritas;
De pleno bibitis gaudia flumine;
Illic perpetuam mens satiat sitim,

Sacris ebria fontibus.

Altis secum habitans in penetralibus,

Se Rex ipse suo contuitu beat:

Illabensque‚ sui prodigus, intimis
Sese mentibus inserit.

Altari medie, cui Deus insidet,
Agni fumat adhuc innocuus cruor:
Quae mactata Patri se semel obtulit,
Se jugis litat hostia.
M

