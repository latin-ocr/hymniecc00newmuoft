354 In Ascensz'one Domini.

Praesta beata Trinitas,
Concede simplex UnitaS,
Ut fructuosa sint tuis
Jejuniorum munera.

IN ASCENSIONE DOMINI.

AD MATUTINUM.

Hymnum canamus gloriae,
Hymni novi nunc personent,
Christus novo cum tramite
Ad Patris ascendit thronum.

Apostoli tunc mystico

In monte stantes chrismatis,
Cum matre clara Virgine,
Jesu videbant gloriam.

Quos alloquentes angeli,
Quid astra stantes cernitis?
Salvator hic est, inquiunt,
Jesus triumpho nobili.

Sicque venturum asserunt,
Quemadmodum hunc viderunt
Summa polorum culmina
Scandere Jesum splendida.

