Unius Marffltrz's. 1 7 5

AD LAUDES.

· Jam non te lacerant carnificum manuS,

Inter qui recubas Coclituum choros:
Nunc pro carcere caeco
Fulgentes habitas domos.

N on jam vincla manus, non cohibent pedes;
Tu liber superum regna perambulas:
Quot plagis laniatUS‚
Coelo tot radiis nites.

Nec te dira fameS‚ nec sitis amplius,
Nec probrosa premit te modo nuditaS‚
Nunc te lumine puro
Pascit Christus et induit.

Sic tu Martyribus dexter ades, DeUS‚
Ut quos mors perimit, gloria vindicet;
Confundisque tyrannum
Dum quos deprimit, elevas,

Semper maxima laus ingenito Patri:
Semper laus genito maxima Filio:
Sacri nexus amoriS‚
Sit laus par tibi, Spiritus.

